# OER1 “Memory game Μυκήνες” -  OER2 "Memory game Θήρα”

### Δημιουργός 
Ειρήνη Γιαννημάρα (Ε.ΔΙ.Π. ΑΣΚΤ)

### Υπερσύνδεσμος πρόσβασης του OER: Διεύθυνση φυσικού πόρου:

OER1: <https://blogs.e-me4all.eu/hive-Art-Education-OER-Reni-Giannimara/εικαστικά-oer-memory-game-1/>

OER2: <https://blogs.e-me4all.eu/hive-Art-Education-OER-Reni-Giannimara/εικαστικά-memory-game-2/>

### Σκοπός/πλαίσιο δημιουργίας του OER: ###   
 Διαδραστικά εκπαιδευτικά παιχνίδια με σκοπό την εξάσκηση σε γνώσεις θεματικών ενοτήτων των Νέων Προγραμμάτων Σπουδών για το μάθημα των Εικαστικών στο Δημοτικό Σχολείο (Θεωρία της Τέχνης - Αρχαία Ελληνική Τέχνη). Τα μαθησιακά αυτά αντικείμενα αναρτήθηκαν στη ψηφιακή εκπαιδευτική πλατφόρμα E- me και έχουν δημιουργηθεί για να συμβάλουν στην έρευνα μου, όπως αυτή ξεκίνησε από το διδακτορικό μου (2014, Τίτλος διδακτορικής διατριβής: Δυνατότητες Αξιοποίησης των Διαδικτυακών Παιχνιδιών Gettygames στη Διδασκαλία των Εικαστικών στην Στ’ τάξη του Ελληνικού Δημοτικού.  <https://freader.ekt.gr/eadd/index.php?doc=38734>  και τις δημοσιεύσεις μου (Πρακτικά συνεδρίων με κρίση: ISBN: 978-960-99435-6-7 (e-book), και - ISBN:  978-960-6759-85-7), επεκτείνοντας την, με στόχο τη περεταίρω μελέτη των εκπαιδευτικών δυνατοτήτων στη χρήση εκπαιδευτικών παιχνιδιών ως ένα εργαλείο διδασκαλίας του μαθήματος των Εικαστικών.

### Γνωστικό/ά Αντικείμενο/α ###  
 Εικαστικά

### Βαθμίδα Εκπαίδευσης ###
Δημοτικό, τάξεις Α’- Β’ - Γ’

### Όνομα/Τίτλος OER:
 «“Memory game Μυκήνες», «Memory game Θήρα»    

### Λέξεις κλειδιά: ### 
μνήμη/γνώσεις, Αρχαία Ελληνική Τέχνη, Εθνικό Αρχαιολογικό Μουσείο, εκπαιδευτικά παιχνίδια 

### Σύντομη περιγραφή:  
Τα εκπαιδευτικά παιχνίδια «Memory game Μυκήνες» και «Memory game Θήρα» είναι δυο εκπαιδευτικά παιχνίδια μνήμης με θέμα έργα τέχνης που εκτίθενται στο Εθνικό Αρχαιολογικό Μουσείο από τη Συλλογή Μυκηναϊκών Αρχαιοτήτων και τη Συλλογή Αρχαιοτήτων Θήρας αντίστοιχα. Σκοπός του παιχνιδιού είναι το ταίριασμα των όμοιων εικόνων. Τα μαθησιακά αντικείμενα περιλαμβάνουν δώδεκα κάρτες το κάθε ένα, στις οποίες, όταν ο μαθητής καταφέρει να ταιριάξει το ζευγάρι όμοιων καρτών, εμφανίζονται πληροφορίες για το έργο τέχνης.  


##  Tύπος-Κατάταξη OER:

Εκπαιδευτικά Παιχνίδια  

### Προβληματική της επιλογής του συγκεκριμένου τύπου OER και της αντίστοιχης τεχνολογίας: 
Για τα μαθησιακά αυτά αντικείμενα επιλέχθηκε η μορφή ψηφιακού εκπαιδευτικού παιχνιδιού και δημιουργήθηκε μέσω των εργαλείων της E-me (e-me content/ H5p). Τα αντικείμενα εισήχθησαν στο πεδίο ΗΤΜL της E-me ως σελίδα στο E-me blogs. Με τη λογική της μεθόδου της ανακαλυπτικής-διερευνητικής μάθησης, επιλέχθηκαν τα ψηφιακά εκπαιδευτικά παιχνίδια για την ανάπτυξη της παρατήρησης, της λογικής και την απόκτηση δεξιοτήτων και γνώσεων σχετικών με την ιστορία της τέχνης με έναν ευχάριστο τρόπο.  Από τις πρώτες έρευνες που έγιναν για την χρήση των παιχνιδιών στην εκπαίδευση (Gordon, 1970) αποδείχθηκε ότι αποτελούν μία πηγή κινήτρου για τους χρήστες ώστε να δοκιμάσουν τις γνώσεις τους, να τις αναπτύξουν εφαρμόζοντάς τες όπως και να μάθουν πράγματα που δεν γνωρίζουν ενώ ταυτόχρονα διασκεδάζουν (Malone, 1980).Συγκεκριμένα, η χρήση της ανάρτησης πληροφοριών, όταν επιτυγχάνεται ο στόχος του παιχνιδιού, οι υψηλής ανάλυσης εικόνες των έργων τέχνης που συνοδεύουν το χρήστη κατά τη διάρκεια του παιχνιδιού, του δίνουν κίνητρο για να συνεχίσει το παιχνίδι, αυξάνοντας έτσι τη μαθησιακή επίτευξη.
Tα στοιχεία  των εικόνων είναι υλικό από την ιστοσελίδα του Εθνικού Αρχαιολογικού Μουσείου (public domain ή "Creative Commons Attribution-NonCommercial-ShareAlike"). Τα μαθησιακά αντικείμενα χορηγούνται με άδεια χρήσης: "Creative Commons Attribution-NonCommercial-ShareAlike 4.0 International”. Η δημιουργός έχει εξασφαλίσει ότι προστατεύονται τα πνευματικά δικαιώματα των αντικειμένων που ενσωματώνονται. 

### Αξιοποίηση στην Εκπαίδευση: 
Τα μαθησιακά αντικείμενα μπορούν να αξιοποιηθούν στο πλαίσιο των θεματικών ενοτήτων που σχετίζονται με το Νέο Πρόγραμμα Σπουδών για το μάθημα των Εικαστικών στο Δημοτικό Σχολείο (Θεωρία της Τέχνης - Αρχαία Ελληνική Τέχνη). Εστιάζουν στο Θεματικό Πεδίο: 1o: Μορφές εικαστικών και εφαρμοσμένων τεχνών, υλικά, μέσα και τεχνικές, με σκοπό οι μαθητές των πρώτων τάξεων του Δημοτικού να γνωρίζουν μέσα από παιγνιώδη, διαδραστικό τρόπο και να σχολιάζουν εικαστικά έργα τέχνης του Εθνικού Αρχαιολογικού Μουσείου και επιπρόσθετα να αντλήσουν έμπνευση από αυτά στις δικές τους δημιουργίες. Επίσης, εστιάζουν στα Θεματικά Πεδία: 4ο: Οπτικός και υλικός πολιτισμός: Έργα τέχνης και δημιουργοί:  4.5. Η ιστορική διάσταση στις τέχνες: Γνωριμία με τις εικαστικές δημιουργίες στην εξέλιξη του πολιτισμού (Εικαστικά Α’ - Β’ - Γ΄- Δ΄ Δημοτικού) και 9ο: ΤΠΕ και εικαστική παιδεία (9.2. Ψηφιακή πρόσβαση στον πολιτισμό). Τα μαθησιακά αντικείμενα μπορεί να χρησιμοποιηθούν και αυτόνομα ως δραστηριότητα εξάσκησης και πρακτικής (συμπεριφοριστική προσέγγιση) χωρίς την καθοδήγηση του εκπαιδευτικού.

#### Ο παρών πόρος δηλώνεται υπεύθυνα ότι είναι OER.


